---
title: "Musikprofilen"
draft: false
# page title background image
bg_image: "images/backgrounds/bg_lucia.jpg"
# image
image: "images/skolsidor/lel_musik.jpg"
# meta description
description : "Musikundervisningen på LEL"
---


## Musikprofilen på LEL

**_Alla program på LEL har musikprofil. Detta innebär att oavsett om du väljer naturvetenskap eller samhällsvetenskap så kommer du få ta del av LELs musikkurser._**

<strong>I musikprofilen ingår körsång och ensemble som mest omfattande kurser, men också dans, musikteori och musikhistoria. Musiken spänner över många olika musikstilar - från klassiskt till rock.</strong>

Varje klass är en kör. Klasserna sätts ofta ihop till årskurskörer, och hela skolan tillsammans är också en stor kör, som bland annat framför Lars-Erik Larssons Förklädd gud varje år.

I kursen ensemble med körsång deltar alla elever i någon av skolans ensembler. Om man inte spelar ett instrument sjunger man istället i en extra kör. De ensembler som finns i år är **_rockgrupper, stråkorkester, barockensemble, jazzgrupp, flöjtensemble, folkmusikensemble, träblåsensemble, storband, jazzkör, gospelkör och tjejkör_**.

Vår musikprofil är av högsta kvalitet och en bra förberedelse för dig som vill söka vidare till musikaliska studier på musikhögskola eller folkhögskola.
